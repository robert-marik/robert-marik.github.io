---
title: Jupyter Notebook
author: Robert Mařík
date: 2022-12-15
layout: post
permalink: ntb
---

Se zápisníky Jupyter máte po ruce to nejlepší pro zpracování a
manipulaci s daty, co může současný stav informačních technologií
nabídnout.

* Python, výkonný nástroj pro práci s daty a řešení numerických úloh
* Markdown, jednoduchý značkovací jazyk pro vkládání komentářů, vysvětlivek, teoretických úvah.
* Prostředí webového prohlížeče pro spojení mezi serverem a pracovní stanicí.
* Podporu velkých firem, na Python vsadili i Facebook a Google. Důkazem je alternativní prostředí pro výpočty <https://colab.research.google.com/>, možnost sdílení zápisníků na <https://github.com/> a <https://gist.github.com/>.

Ovládání zápisníku Jupyter je intuitivní a rychle se s ním každý sžije. Níže je několik nejdůležitějších pokynů.

* Pro orientaci v prostředí si můžete spustit Help -> User Interface Tour (cca 2 minuty)
* Seznam klávesových zkratek je k dispozici v menu Help -> Keyboard Shortcuts
* V naprosté většině případů (kromě psaní textu s diakritikou) je lepší mít přepnuto na anglickou klávesnici.

## Práce se soubory

![Hlavní adresář](/images/posts/jupyter_main.png)

* Přejmenování souboru je možné kliknutím na název zápisníku (je součásti User Interface Tour). Další možnosti jsou v menu (uložit pod jiným názvem, uložení s časovou značkou, vytvoření kopie, vytvoření nového zápisníku)
* Na svůj lokální počítač můžete zápisník stáhnout pomocí File -> Download as -> Notebook (ipynb). Další volby (PDF, html) nemusí fungovat, pokud nejsou na server nainstalovány příslušné balíčky. Html soubor se dá vytvořit i pomocí File -> Print preview.

## Práce s textovými buňkami a s buňkami s kódem

![Přepnutí typu buňky](/images/posts/jupyter_run.png)

Do zápisníku můžeme vkládat nové buňky, měnit textové buňky na příkazové a naopak, můžeme buňky kopírovat, vkládat, vystřihávat, mazat. Vše se dá naklikat v menu, ale klávesové zkratky jsou pohodlnější a rychlejší.

* A vloží buňku nad (Above) aktivní buňku
* B **vloží buňku pod (Below) aktivní buňku**
* C kopíruje aktivní buňku
* X vystřihne aktivní buňku
* V vloží zkopírovanou nebo vytřihnutou buňku pod aktivní buňku
* Shift+V vloží zkopírovanou nebo vytřihnutou buňku nad aktivní buňku
* M **mění aktivní buňku na textovou (Markdown)**
* Y **mění aktivní buňku na příkazovou**
* Z je Undo k vymazání buňky
* D D **maže aktivní buňku (dvakrát stisknout D)**
* šipky nahoru a dolů způsobí pohyb po buňkách, se Shiftem rozšiřují výběr.
* Shift+M **spojí vybrané buňky (pokud jsou vybrané) anebo připojí následující buňku (je-li vybraná jenom jedna)**
* F spustí vyhledávání nebo Najdi/Nahraď. Je možné používat regulární výrazy. Vyhledávání se omezí na aktivní nebo označené buňky.

Přesun buněk nahoru/dolů je jenom v menu, ale je pro něj ikona v toolbaru anebo se dá rychle realizovat vystřižením a vložením pod, tj. stiskem X, V.


## Editace buněk s programovým kódem

* šipky nahoru a dolů způsobí pohyb po řádcích, se Shiftem rozšiřují výběr.
* výběr, posun po slovech, kopírovaní, vystřihování a vkládání obvyklými zkratkami (Shift+šipka, Ctrl+ šipka, Ctrl+C, Ctrl+X, Ctrl+V)
* Ctrl+/ zapoznámkovává nebo ruší zapoznámkování označených řádků.
* Tab **odsadí řádek nebo blok, zvětší odsazení o 4 mezery**
* Tab **za rozepsaným jménem funkce nebo proměnné nabídne doplnění**
* Shift+Tab **zmenší odsazení o 4 mezery**
* Shift+Tab za jménem funkce vyvolá nápovědu
* Ctrl+Z je Undo pro editaci. Funguje pro každou buňku samostatně.
* Ctrl+Y nebo Shift+Ctrl+Z je Redo pro editaci.
* Ctrl+Shift+- **rozdělí buňku na řádku s kurzorem (nejprve crtl a potom shift a minus, jinak ve většině prohlížečů zmenšuje písmo)**
* Esc ukončí editaci
* Ctrl+Enter **spustí buňku**
* Shift+Enter **spustí buňku a přemístí se na následující. Pokud je buňka na konci, vloží se další**
* Alt+Enter spustí buňku, pod ni vloží novou buňku a přesune se na novou buňku


## Editace textových buněk

Stejné jako s programovým kódem, jenom například doplňování proměnných a příkazů zde nedává smysl. Napravo je náhled při editaci. Matematické výrazy se zapisují pomocí LaTeXu.

## Další tipy 

* Do hlavního adresáře se dostanete kliknutím na ikonu jupterhub vlevo nahoře.
* Pokud spotřebujete veškeré prostředky, které máte přiděleny, můžete po kliknutí na Control Panel vpravo nahoře zastavit a znovu spustit server, který Vás obsluhuje.
